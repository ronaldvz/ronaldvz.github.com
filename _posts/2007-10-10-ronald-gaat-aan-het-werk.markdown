--- 
wordpress_id: 9
layout: post
title: Ronald gaat aan het werk!
wordpress_url: http://www.ronaldvanzuijlen.nl/?p=5
---
Vandaag heb ik mijn besluit genomen. Eén van de HR-medewerkers die ik gesproken heb bij een van de potentiële werkgevers vroeg me: 'Op basis waarvan neem je je beslissing over deze start van je carrière?'. Ik moest even nadenken toen ik deze vraag hoorde, maar het antwoord was wel duidelijk. Ik wil me op mijn plek voelen bij een werkgever en uitdaging in het werk zien. Bovendien wil ik in de toekomst door kunnen groeien. Deze factoren wogen het zwaarst mee in mijn beslissing.

<a href="http://www.sogyo.nl" title="Website van Sogyo" target="_blank"><img src="http://www.ronaldvanzuijlen.nl/images/sogyo.jpg" title="Website Sogyo" alt="Website Sogyo" align="right" height="88" hspace="2" vspace="2" width="212" /></a>

Uiteindelijk denk ik de meeste uitdaging te vinden in de functie van junior software ontwikkelaar bij Sogyo, vandaar dat ik daar deze middag mijn contract heb ondertekend. Vanaf aankomende maandag 15 oktober ga ik dus aan de slag bij Sogyo. De eerste drie maanden zullen bestaan uit een 'stoomcursus' Java en .Net. Na deze cursus (en hopelijk het behalen van een certificaat) zal ik worden ingezet op een project dat Sogyo ofwel intern ofwel voor een opdrachtgever doet. Ik heb er erg veel zin in en ben benieuwd hoe snel ik de voor mij toch nog wel wat nieuwe programmeertalen  zal oppikken.
