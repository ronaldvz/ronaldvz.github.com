--- 
wordpress_id: 10
layout: post
title: Ronald.add(ArrayList&#60; ? extends Kennis &#62;)
wordpress_url: http://www.ronaldvanzuijlen.nl/?p=7
---
Voordat ik bij <a href="http://www.sogyo.nl">Sogyo</a> kwam werken stonden er leuzen op de website waar ik maar weinig in geloofde. Vooral de quote 'Ik heb in twee weken bij Sogyo meer Java geleerd dan in heel mijn HBO' vond ik ongeloofwaardig. Echter moet ik nu toch echt toegeven dat dit bij mij ook het geval is. Sterker nog: bij mij is het in de eerste week al zover! Wellicht komt dit door het feit dat ik op de HU les kreeg in Java 2 (1.2 dus), terwijl ik nu een zelfstudie doe in Java 5 (1.5).

Mijn eerste werkweek was dus erg leerzaam. ArrayLists, Collections, try..catch, generics, dynamic binding, mijn kop zit er vol van. Ik heb het gevoel deze week erg veel kennis tot me genomen te hebben. Bovendien groeit mijn enthousiasme tot op heden alleen maar; 's avonds heb ik ook de sterke neiging de case die ik aan het doorwerken ben van mijn USB-stick te toveren om het verder te ontwikkelen. Resultaat: slecht geslapen...

<a href="http://mattijs.voidwalkers.nl" title="Monkey &amp; Machine">Mattijs</a> denkt dat de drang tot programmeren in de avonduren in de loop der tijd wel af zal nemen; 'Je raakt een keer verzadigd'. Ik ben heel benieuwd wanneer dat moment bij mij gaat aanbreken.
